# Appunti_Chimica_Computazionale

Ciao, questa repository contiene tutti i file necessari alla stesura di un testo didattico di chimica teorica e computazionale. La prima versione era incompleta di molte parti ma pian piano ho completato alcune parti mancanti e ora risulta essere un lavoro quasi completo.

Perché l'ho fatto? Per studiare gli argomenti trattati al fine di dare esami ed esercitarmi nell'uso di Latex. Dato che è in larga parte una riscrittura di molto materiale (appunti personali, libri, dispense, appunti di altri) è possibile che ci siano errori di battitura, refusi, o inesattezze scientifiche. Quindi il lavoro che resta da fare è sicuramente di revisione ma non solo. Infatti la redazione di questo testo è stata un lavoro in molti casi lungo e tedioso e, come spesso accade, le persone annoiate riversano la loro frustrazione in nomignoli sconci o volgari che vengono assegnati a label o altre parti non visibili al pubblico... Beh, avete capito che serve una ripulita!

Ma veniamo al grosso, l'opera è tuttora incompleta infatti mi piacerebbe che venissero aggiunti nuovi esempi nella parte 3 dove vengono trattate le applicazioni pratiche dei risultati forniti dai calcoli. Quindi chiunque voglia contribuire con un capitolo, un paragrafo, la correzione o la revisione è il benvenuto. Se contribuirete nella scrittura del testo vi prego di aggiungere il vostro nome o le vostre iniziali alla pagina iniziale. Altrimenti per tutti gli altri contributi minori potete aggiungere il vostro nome o le vostre iniziali ai ringraziamenti.

Dato che lo scopo di questo testo era il superamento di esami non mi sembra giusto che io ci guadagni più del titolo di studi. Sarebbe altresì ingiusto che qualcun altro ci guadagni, quindi siete pregati di non vendere quest'opera. 

Spero che tutto questo possa tornare utile!
Buon lavoro e buono studio!
